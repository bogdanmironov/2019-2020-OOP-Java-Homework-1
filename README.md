Катерици, събиращи храна за през зимата
==================

<!-- toc -->

- [Условие](#%D1%83%D1%81%D0%BB%D0%BE%D0%B2%D0%B8%D0%B5)
  * [Храна](#%D1%85%D1%80%D0%B0%D0%BD%D0%B0)
  * [Катерица](#%D0%BA%D0%B0%D1%82%D0%B5%D1%80%D0%B8%D1%86%D0%B0)
  * [Бърлога](#%D0%B1%D1%8A%D1%80%D0%BB%D0%BE%D0%B3%D0%B0)
  * [Вход](#%D0%B2%D1%85%D0%BE%D0%B4)
    + [Катерици](#%D0%BA%D0%B0%D1%82%D0%B5%D1%80%D0%B8%D1%86%D0%B8)
    + [Храни](#%D1%85%D1%80%D0%B0%D0%BD%D0%B8)
    + [Зима](#%D0%B7%D0%B8%D0%BC%D0%B0)
  * [Тестове](#%D1%82%D0%B5%D1%81%D1%82%D0%BE%D0%B2%D0%B5)
- [Изисквания за оценка:](#%D0%B8%D0%B7%D0%B8%D1%81%D0%BA%D0%B2%D0%B0%D0%BD%D0%B8%D1%8F-%D0%B7%D0%B0-%D0%BE%D1%86%D0%B5%D0%BD%D0%BA%D0%B0)
  * [За 3:](#%D0%B7%D0%B0-3)
  * [За 4:](#%D0%B7%D0%B0-4)
  * [За 5:](#%D0%B7%D0%B0-5)
  * [За 6:](#%D0%B7%D0%B0-6)

<!-- tocstop -->

## Условие
Да се напише програма за катерици, които събират храна, скриват я в бърлогата си и спят зимен сън.

### Храна
Да се реализират класове за различните видове храни, на които може да попадне катерицата. Всяка инстанция на храна има определени количетсво и качество като по-високи стойности са по-желателни. Всяка храна трябва да има следните методи:
- `double getFoodScore()` - връща стойност `количетсво * качество`, показваща колко време катерицата може да оцелее с тази храна *(виж тестовете)*.
- `void passWinter()` - симулира преседяването на храната през зимата. Според вида храна това може да намали количеството или да влоши качеството *(виж тестовете)*.

Да се реализират класове за ядки, торта и макбургери, като през зимата:
- при ядките не се влошава никоя характеристика
- при макбургера само през първата зимата количеството намалява с 20% и качеството с 50%, а през всяка следваща зима няма промяна
- при тортата количеството намалява с 30%, а качеството намалява по формулата `ново качество = старо качество * (0.1 + 1.99/(2^(възраст на тортата/0.85)))`
По желание могат да се добавят класове и за други храни.

### Катерица
Всяка катерица трябва да има име, вид и възраст. Когато се изписва информация за дадена катерица трябват да присъства и `<вид> Име(възраст)` за лесно разпознаване.
Всяка катерица си има бърлога, в която складира намерената храна. Трябва да има следните методи:
- `void addFood(Food food)` - за добавяне на намерената храна към складираната в бърлогата. Класът Food го заменете с името на базовия клас/интерфейса, от който наследяват всички храни *(виж тестовете)*
- `void passWinter()` - симулира преседяването на храната през зимата като се извиква съответния метод на всяка храна *(виж тестовете)*.
- `double getTotalFoodScore()` - връща сумата от стойностите на всички храни. Ако е реализиран клас за бърлога то този метод се намира в него вместо в класа за катерица *(виж тестовете)*.
Освен това всяка година катерицата може да отива да събира храна определен брой пъти. За улеснение можете да го зададете като константа 4.

### Бърлога
За по-високи оценки да се реализира клас за бърлога според описаното горе. За по-ниски оценки е достатъчно класът за катерица да съдържа колекция с храни.

### Вход
В пълния вид на програмата потребителят въвежда всички катерици и след това почва да въвежда храни. Когато всяка катерица е събрала колкото може храна преминава зимата и започва нов цикъл на събиране.

#### Катерици
Катериците се въвеждат на отделни редове във формата `име,възраст,вид` докато не се въведе `stop`. За всеки така въведен ред се създава нова инстанция на катерица.
#### Храни
След катериците по същия начин се въвеждат храни във формата `вид количество качество`. Храните се подават на катериците в реда им на въвеждане, като на дадена катерица се подават колкото може да събира храни преди да се премине на следващата.
Програмата се прекратява при въвеждане на `stop` и се извежда крайното състояние(име, вид, възраст, обща храна) на всички катерици.
#### Зима
Когато няма повече катерици, които да могат да събират храна, всички отиват да зимуват. Извиква се `passWInter` и се извежда новото състояние след зимата за всички катерици.

### Тестове
В проекта има написани и закоментирани юнит тестове. Вашата задача е да ги преправите така, че да работят с вашия код и да покриват същата функционалност.

## Изисквания за оценка:
### За 3:
- наследяване на храните чрез интерфейс и/или абстрактен клас
- демонстрация чрез създаване на катерица и добавяне на няколко храни, които се въвеждат от конзолата

### За 4:
- наследяване на храните чрез интерфейс и/или абстрактен клас
- всяка храна има правилно работещ метод passWinter
- междинен клас Burrow с колекция от храни
- катерицата и бърлогата имат правилно работещи методи passWinter
- демонстрация чрез създаване на катерица, добавяне на няколко храни от конзолата и извикване на passWinter на катерицата

### За 5:
- наследяване на храните чрез интерфейс и/или абстрактен клас
- правилна енкапсулация
- всяка храна има правилно работещ метод passWinter
- междинен клас Burrow с колекция от храни
- катерицата има ограничен брой събирания на храна, след които хвърля грешка
- катерицата и бърлогата имат правилно работещи методи passWinter
- демонстрация чрез създаване на катерица, добавяне на няколко храни от конзолата и извикване на passWinter на катерицата

### За 6:
- наследяване на храните чрез интерфейс и/или абстрактен клас
- правилна енкапсулация
- всяка храна има правилно работещ метод passWinter
- междинен клас Burrow с колекция от храни
- катерицата има ограничен брой събирания на храна, след които хвърля грешка
- катерицата и бърлогата имат правилно работещи методи passWinter
- имплементиран е пълният процес на въвеждане на катерици и храни
- написани са юнит тестове, които покриват целия код
